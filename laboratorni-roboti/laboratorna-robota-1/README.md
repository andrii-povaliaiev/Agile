---
description: 'Тема: Аналіз потреб та формування бачення продукту'
---

# Лабораторна робота №1

Мета роботи:\
Навчитися визначати цільову аудиторію, виявляти потреби користувачів, будувати карту зацікавлених сторін (stakeholder map) та формулювати бачення продукту за допомогою Product Vision документа.

Завдання до виконання:

1. Об’єднатися у групу з 3–4 осіб
2. Обрати ідею продукту
3. Побудувати Stakeholder Map
4. Провести 2–3 mini-інтерв’ю з потенційними користувачами
5. Оформити Product Vision Canvas
6. Сформулювати Elevator Pitch
7. Підготувати фінальний звіт, що включає:
   * Product Vision документ
   * Карту стейкхолдерів із класифікацією (матриця впливу/інтересу



### Етапи виконання завдань:

#### Завдання 1. Об’єднання в групу

**Що робити:**\
Знайдіть 2–3 одногрупників, із якими зручно працювати разом. Оберіть комунікаційний канал (наприклад, Telegram/Discord/Google Chat).

**Результат:**\
Сформована команда з розподіленими ролями (бажано призначити відповідального за звіт, комунікацію, редагування, тощо).



#### Завдання 2. Вибір ідеї продукту

**Що робити:**\
Оберіть одну з ідей, запропонованих викладачем, або придумайте власну. Якщо ідея власна — узгодьте її з викладачем.

**Приклад ідеї:**\
StudyMate — додаток для студентів, який допомагає слідкувати за дедлайнами, організовувати командні проєкти та зберігати мотивацію.

**Результат:**\
Сформульована коротка ідея продукту (1–2 речення), яку ви будете опрацьовувати в усіх подальших завданнях.



#### Завдання 3. Побудова Stakeholder Map

**Що робити:**\
Визначте, хто є зацікавленими сторонами вашого продукту. Для кожного стейкхолдера визначте:

* рівень впливу (високий / середній / низький)
* рівень зацікавленості (високий / середній / низький)
* стратегію взаємодії з ним (залучати, інформувати, спостерігати тощо)

**Результат:**\
Сформована карта стейкхолдерів у вигляді:

* **Таблиці** з характеристиками стейкхолдерів
* **Матриці «вплив/інтерес»** (Power/Interest Matrix), яка дозволяє класифікувати стейкхолдерів на 4 типи:
  * **Управляти тісно** (високий вплив + високий інтерес)
  * **Тримати задоволеними** (високий вплив + низький інтерес)
  * **Інформувати** (низький вплив + високий інтерес)
  * **Спостерігати** (низький вплив + низький інтерес)

**Порада:**\
Щоб не створювати все з нуля, скористайтеся готовим шаблоном у Confluence:\
[Stakeholder Mapping Template – Confluence](https://www.atlassian.com/software/confluence/templates/stakeholder-mapping)

**Детальніше про типи стейкхолдерів і підходи до взаємодії:**\
[WizeClub – Стейкхолдери проєкту](https://wizeclub.education/blog/stejkholderi-proyektu-hto-taki-ta-chomu-vazhlivo-nalagoditi-z-nimi-komunikatsiyu/)

**Відео-пояснення англійською:**\
[How to build a key stakeholder map | Stakeholder mapping (YouTube)](https://www.youtube.com/watch?v=OkyVirNorAc\&ab_channel=BusyBrainsHub)

Відео англійською мовою з можливістю ввімкнення українських субтитрів. У ньому пояснюється, як визначити ключових стейкхолдерів і побудувати карту зацікавлених сторін.



#### Завдання 4. Проведення інтерв’ю з користувачами

**Що робити:**\
Проведіть 2–3 короткі опитування або бесіди з представниками вашої цільової аудиторії. Поставте запитання на теми:

* Які у них болі/проблеми?
* Як вони зараз вирішують подібні задачі?
* Які функції були б корисними?

**Форма:**\
Це можуть бути Google Форми або просто запис бесіди (в месенджерах чи усно).

**Результат:**\
Невеликий блок у звіті (2–3 абзаци) із підсумками розмов/анкет.



#### Завдання 5. Оформлення Product Vision Canvas

**Що робити:**

Заповніть основні блоки Product Vision документа:

* Vision Statement — короткий опис бачення продукту
* Target Audience — опис персонажів користувачів та їх проблем
* Goals & Objectives — цілі продукту
* Key Features — ключові функції
* MVP Scope — що увійде в першу версію
* Metrics — як буде оцінюватися успіх
* Constraints — обмеження
* Style & Tone — стиль інтерфейсу
* Team — учасники команди

**Як зробити це в Atlassian Confluence:**

* Перейдіть на сайт [confluence.atlassian.com](https://confluence.atlassian.com)
* Зареєструйтесь або увійдіть через Atlassian-акаунт (можна через Google)
* Натисніть "Create" → оберіть "Blank Page" або "Product Requirements"
* Назвіть сторінку "Product Vision – \[Назва продукту]"
* Назвіть кожен блок, як окремий заголовок (наприклад:  Vision Statement,  Target Audience тощо)
* Збережіть сторінку і поділіться посиланням з командою
* Заповніть створений документ

**Приклад** Product Vision Document можна знайти у вкладеній сторінці

**Результат:**\
Оформлений документ в Confluence з усіма блоками.



#### Завдання 6. Elevator Pitch

**Що робити:**\
Сформулюйте короткий опис продукту (до 60 слів), який пояснює його суть, цінність і вирішувану проблему.

**Структура:**

* Що це за продукт
* Для кого він
* Яку проблему вирішує
* Чому це важливо

**Приклад:**\
**StudyMate** — це цифровий помічник для студентів, який об’єднує планування розкладу, нагадування про дедлайни, управління командними завданнями та мотиваційні інструменти. Він створений для тих, хто хоче навчатися ефективно, не втрачати важливе й залишатися організованим навіть під час стресових сесій. Усе необхідне — в одному зручному застосунку.

**Результат:**\
Готовий Elevator Pitch (1 абзац, до 60 слів) — включити у фінальний звіт.



#### Завдання 7. Підготовка фінального результату

**Що робити:**\
Оформіть фінальний звіт, що включає:

* Опис ідеї продукту
* Stakeholder Map з класифікацією
* Підсумки інтерв’ю
* Product Vision Document (структурований)
* Elevator Pitch

**Результат:**\
Повний звіт, який демонструє вміння:

* працювати з користувачами
* аналізувати потреби
* формулювати бачення продукту
* працювати в команді за принципами Agile
